\chapter{Návrh vlastního řešení}  

V této části navrhneme podobu vlastního řešení problému specifikovaného v předchozích kapitolách. Návrh by měl nabízet jednoduché a vyhovující řešení vycházející ze stanovených požadavků a cílů. 
\par
Cílem práce je poskytnout konverzi \LaTeX\ souborů do PDF, čehož bude dosaženo pomocí webové služby. Tato služba bude poskytovat svoje rozhraní a funkcionalitu portálům Moodle a CourseWare. Jedná se o jednoduchou aplikaci s jediným účelem, tedy kompilace \LaTeX\ souborů do PDF. Proto data budou ukládány do souborového systému.

\section{Platforma} \label{platforma}
Na základě požadavků bude aplikace postavena na Java EE\cite{javaee}, což je platforma pro vývoj webových aplikací rozšiřující standardní Javu SE. Oproti ní poskytuje některé zásadní techniky navíc, jednu si tedy představme. 
\par
\textbf{Vkládání závislostí} (dependency injection) umožňuje objektu používat jiné objekty bez potřeby ho zatěžovat jejich vytvářením. Objekty, které můžeme takto vkládat, se nazývají beany a právě o jejich vytváření a zánik se stará Contexts and Dependency Injection (dále jen CDI) kontejner.
\\[12pt]
\par
Dále je potřeba specifikovat aplikační server. Ten poskytuje pro webové aplikace běhové prostředí, tedy zajišťuje správu databázových spojení apod. Na základě zkušeností je vybrán open-source Payara, který staví na GlassFish, oproti němu poskytuje častější aktualizace a opravy chyb. 

\section{Architektura}
Architektura\cite{arch} popisuje z jakých částí se aplikace skládá, jak mezi sebou tyto části komunikují a jakým způsobem procházejí informace a požadavky aplikací. Při navrhování architektury je potřeba zvážit několik věcí, například rozšířitelnost, modularizaci, složitost a pro jaký případ ma sloužit. 
\par
Nejpoužívanšjší architekturou u webových aplikací je klient-server architektura s n vrstvami, která aplikaci rozděluje na n fyzických médií a n vrstvá architektura, která označuje n logických celků.\footnote{V anglických zdrojích se používají výrazy N-Tier Client-Server architecture a N-Layered architecture, kde tier znamená to samé jako layer, tudíž vrstva} Nejčastěji jsou obě architektury 3 vrstvé, tedy rozdělení je následující: prezentační, aplikační a databázová vrstva. Ovšem služba, kterou se zabýváme v této práci není plnohodnotná webová aplikace, tudíž nemá uživatelské rozhraní a vystavuje jenom určité API, odpadá tedy prezentační vrstva. Ani neobsahuje databázový server, ve výsledku zůstává jenom aplikační fyzická vrstva, což z naší služby dělá jedno-vrstvou klient-server aplikaci \ref{fig:client}. Zbývá ještě vyřešit logickou architekturu, kde se budeme držet také zavedeých postupů, ale zbavíme se prezentační vrstvy a zůstane nám 2-vrstvá architektura obsahující byznys logiku a přístup k databázi \ref{fig:layers}.  

\begin{figure}[H]
	\includegraphics[scale=0.7]{clientServer}
	\centering
	\caption{Klient server diagram}
	\label{fig:client}
\end{figure}

To znamená, že program přijíme požadavek od klienta, podle typu ho zpracuje v byznys vrstvě a případně předá datábázové pro persistentní uložení. Byznys vsrtva bude obsahovat celou logiku aplikace, mimojiné kompilaci a úpravu PDF.

\begin{figure}[H]
	\includegraphics[scale=0.7]{layers}
	\centering
	\caption{Diagram vrstev}
	\label{fig:layers}
\end{figure}

\section{Databáze a entitní model}
 Jak bylo řečno jedná se o jednoduchou aplikaci, tudíž není zapotřebí složité databáze s vlastním serverem. Vystačíme si s SQLite\footnote{https://www.sqlite.org/}, což je velmi odlehčená verze klasických SQL databází, jejíž databáze je jenom jednoduchý soubor na disku, do kterého zapisuje napřímo. 
 Na základě dostupných informací z požadavků a cíle služby víme, že bude stačit jediná tabulka, která bude držet hlavně informace o požadavcích klienta. Dále také jméno hlavního tex souboru, které je nutné pro kompilaci a primarní klíč id, který slouží pro identifikaci. Mimojiné také obsahuje vnitřní stavy průběhu zpracování \LaTeX\ souborů. Všechny atributy jsou vypsány v diagramu \ref{fig:entities}, který je vyobrazen níže.
 
  \begin{figure}[H]
  	\includegraphics[scale=0.5]{entities}
  	\centering
  	\caption{Entitní diagram}
  	\label{fig:entities}
  \end{figure}

\section{Komunikace}
Pro komunikaci mezi klientem a serverem je vybráno REST Api. Poskytuje jednoduché rozhraní, se kterým je schopen komunikovat jakýkoliv systém pouze na základě znalosti struktury požadavků a odpovědí. Posílání zpráv bude postaveno nad protokolem HTTP pomocí GET a POST metod. Na obrázku \ref{fig:seq} je zobrazena komunikace mezi serverem a klientem. 

Kompletní dokumentace k rozhraní se nachází na swagger\footnote{https://app.swaggerhub.com/apis/Tadky/Thesis/1}. Na ukázku vypíšeme alespoň používané zdroje:
\begin{itemize}
	\item \textbf{POST} {\ttfamily /job} - Slouží k předání požadavků na výsledné PDF.
	\item \textbf{POST} {\ttfamily /job/archive?id=<jobId>} - Musí obsahovat zip archiv s potřebnými soubory pro kompilaci. Jméno archivu musí být stejné jako hlavního texu.
	\item \textbf{GET} {\ttfamily /job/pdf?id=<jobId>} - Vrací výsledné PDF, pokud už je hotové.
	\item \textbf{HEAD} {\ttfamily /job/pdf?id=<jobId>} - Odpověď obsahuje pouze hlavičku, která informuje o stavu PDF
	\item \textbf{GET} {\ttfamily /info} - Slouží k získání informací ohledně serveru, tedy verze kompilátoru, operačního systému, zbývajícího volného místa na disku
\end{itemize}
Všechny tyto zdroje navíc obsahují parametr\footnote{Typ parametru, který se posílá v samotné URL daného dotazu ve formě klíč=hodnota} token, který zajišťuje autentizaci. Ta je rozebrána v další sekci.

\begin{figure}[H]
	\includegraphics[width=0.9\textwidth]{diagram}
	\centering
	\caption{Sekvenční diagram}
	\label{fig:seq}
\end{figure}

\section{Zabezpečení}
Zabezpečení bude zavedeno jenom v minimální míře pomocí statických tokenů, které budou mít dané portály pro sebe k dispozici. Vzhledem k povaze dat není nutné používat OAuth\footnote{Protokol pro autentizaci a autorizaci aplikací.} server, jehož implementace by byla značně nad rámec mé práce. Tokeny budou sloužit k autentizaci portálů, jímž budou tokeny vygenerovány a předány jejich správcům. Každá zpráva poslaná na server bude obsahovat token, který se bude ověřovat oproti tokenu uloženém v properties\footnote{Soubor v němž jsou data uspořádány klíč = hodnota} souboru. Token bude posílán v parametru dotazu v otevřené formě. 

\section{Kompilace} \label{compilation}
Pro vytvoření PDF je nutné příslušně zkompilovat celý \LaTeX\ projekt. Pro úspěšnou kompilaci je potřeba, aby kompilátor měl k dispozici všechny balíčky, které jsou použity v projektu. Jsou tři způsoby, jak toho docílit.
\begin{enumerate}
	\item Stáhnout všechny balíčky již při instalaci kompilátoru
	\item Nainstalovat čistý kompilátor
		\begin{enumerate}
			\item Stáhnout několik balíčků a jenom ty se budou používat
			\item Získávat balíčky podle potřeby za běhu
		\end{enumerate}
\end{enumerate}
První možnost je zbytečná z důvodu mnoha nepoužívaných balíčků a velikosti na disku. Druhá možnost nabízí dvě podmožnosti, kde volba s přednastavenými balíčky vytváří omezení pro uživatele tudíž je může odrazovat od používání aplikace. Nejvíce vhodná se zdá poslední možnost, která eliminuje všechny neduhy předchozích, tím pádem je i zvolena.
\par
Na základě porovnání kompilátorů (sekce \ref{compilator}) z předchozí kapitoly je zvolen MikTeX, který poskytuje vše potřebné a nabízí vhodné funkcionality pro téma této práce např. doinstalovávání balíčku za běhu. Bude nainstalován ve verzi \enquote{Just enough TeX}, tudíž nebude obsahovat žádné balíčky. Ty se právě budou doinstalovávat až na požadavek při kompilaci.

\section{PDF úpravy}
Jelikož jsou kladeny požadavky na výsledný soubor PDF a bohužel kompilátory tyto úpravy nepodporují, je potřeba použít jiný nástroj, který bude umožňovat měnit soubor podle požadavků. Nejvíce vhodný se zdá PDFtk\footnote{https://www.pdflabs.com/tools/pdftk-server/}, který je pod GPL\footnote{Poskytuje svobodu šíření, provozování a upravování daného software.} licencí. Nabízí mnoho možností úprav, pro naše použití jsou nejdůležitější tyto: spojední dvou PDF souborů do jednoho, přidání vodoznaku, zaheslování souboru a omezení práv na něm. Tedy po zkompilování do PDF se za pomoci výše zmíněné aplikace aplikují požadavky, které byly obdrženy od klienta.

\section{Server}
V této fázi návrhu máme už všechny potřebné informace, aby mohl být zvolen operační systém a stanoveny požadavky na server. Jsou známy dvě omezující podmínky kladené na systém. První vychází z požadavků: operační systém musí být Debian nebo CentOS. Druhou určuje kompilátor. Jelikož byl zvolen MikTeX, který je podporován na Debian a Ubuntu, volba je jednoznačná. Na základě průniku je vybrán nejnovější Debian, tedy verze 9 s označením \enquote{stretch}. 
\par
Je také potřeba stanovit velikost diskového pole potřebného pro fungování. Jelikož nejvíce místa budou zabírat balíčky a potažmo výsledné PDF, budeme vycházet hlavně z těchto údajů. Přibližná velikost všech balíčků obsažených v plné verzi kompilátoru je zhruba 4GB, což bylo zjištěno na základě testovací instalace. Dále je potřeba odhadnout velikost všech PDF, které musí server uchovávat po dobu jednoho měsíce, v jeden moment. Horní odhad pro počet vytvořených PDF za den je 30 a pro velikost souboru je 10MB. Tedy na konci měsíce se může očekávat velikost cca 10GB. Tedy celkové požadované místo je 15GB.  
\par 
Na diagramu \ref{fig:deploy} je vidět, jaké HW a SW komponenty budou použity a jak na sobě závisí. Služba poběží na webovém serveru Payaře, která spravuje HTTP spojení. Samotná Payara bude spuštěn na linuxovém operačním systému Debian.
 
\begin{figure}[H]
	\includegraphics[scale=0.7]{deploymentDiagram}
	\centering
	\caption{Diagram nassazení}
	\label{fig:deploy}
\end{figure}
 



